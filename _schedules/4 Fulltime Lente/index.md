# Programmeerplatform: Web Apps<br><small>Studiewijzer Fulltime, Lente 2021</small>

> "This course picks up where Harvard College's CS50 leaves off, diving more deeply into the design and implementation of web apps with Python, JavaScript, and SQL using frameworks like Flask, Django, and Bootstrap. Topics include database design, scalability, security, and user experience. Through hands-on projects, students learn to write and use APIs, create interactive UIs, and leverage cloud services like GitHub and Heroku. By semester's end, students emerge with knowledge and experience in principles, languages, and tools that empower them to design and deploy applications on the Internet." --- CSCI S-33a at Harvard.


## Voorkennis

Programmeren 1 en Programmeren 2 moet je helemaal gehaald hebben vóór je deze cursus start.


## Docenten en contact

Coördinatoren zijn Martijn Stegeman en Jelle van Assema.

- Voor vragen over de stof, hulp met programmeren, technische ondersteuning zoek je contact tijdens de assistentie-uren (via Wonder).
- Heb je "computerproblemen" of andere technische dingen waar je even samen naar moet kijken, kun je een afspraak met de helpdesk maken via [Bookings](https://outlook.office365.com/owa/calendar/Programmeerbalie@Amsuni.onmicrosoft.com/bookings/s/eZ-DCn7rb0aul2G7UyseaA2).
- Heb je tussendoor nog vragen, dan kun je die plaatsen op Ed. Om toegang te krijgen tot de Ed van dit vak gebruik je deze [Join link](https://edstem.org/us/join/5m2rPr).
- Voor vragen over regeltjes, het maken van persoonlijke afspraken en het op de hoogte houden van de docenten over het later inleveren stuur je een mail naar <help@mprog.nl>.


## Verwachtingen

Om de cursus tot een goed einde te brengen, verwachten we dat je:

1. een opdracht maakt om te oefenen met SQL,
1. drie goedwerkende websites volgens onze beschrijving implementeert en inlevert,
1. de websites verbetert op basis van gevraagde en ongevraagde feedback,
1. regelmatig vragen stelt aan je mentor,
1. actief deelneemt aan onderlinge code reviews, en
1. het vak afsluit met een reflectief verslag over jouw voortgang.

Omdat deze cursus op afstand is, is het belangrijk dat je zorgt voor genoeg aanknopingspunten om te zien dat je zelfstandig met jouw projecten bezig bent en leert van het vak. Bovenstaande punten zijn de manieren om dat te doen.


## Deadlines

Het gaat hier om de deadline voor de **verbeterde** versie. De opdrachten moeten al eerder "af" zijn, volgens het dagschema.

| Opdracht  | Deadline       |
| --------- | -------------- |
| Search    | di 13 april    | 
| Wiki      | di 20 april    | 
| Commerce  | do 29 april    | 


## Eindcijfer

Let op dat je ten minste aan bovenstaande verwachtingen moet voldoen om een eindcijfer te kunnen halen. Voor de **opdrachten** kun je punten verdienen. Je programma's worden kritisch bekeken en op basis hiervan krijg je punten voor de kwaliteit van de inzending. Vóór die tijd heb je uitgebreid feedback gekregen en gevraagd.


## Werkwijze

De opdracht **SQL** bestaat uit twee onderdelen die je zelfstandig, maar wel met onze hulp, kunt uitwerken. Het doel is echt om te oefenen met het bouwen van SQL-statements en het begrijpen hoe databases in elkaar zitten.

Bij de andere opdrachten bouw je websites. De opdracht **Search** is weer meer een oefening, waar je leert hoe je met hulp van HTML en CSS informatie kunt vormgeven voor je gebruikers. Hiervoor doe je naderhand een code review. De twee grotere projecten **Wiki** en **Commerce** ga je in enkele stappen uitwerken:

1. Basisontwerp op papier/diagram
2. Implementatie van het project
3. Code review

Voor het basisontwerp worden per project punten aangegeven die je moet meenemen. Dat kan bijvoorbeeld het ontwerp van de database zijn, of juist het ontwerp van de verschillende "schermen" waaruit de applicatie zal bestaan. 


## Werkgroepen

De wekelijkse werkgroepen zijn een verplicht onderdeel van de cursus. Het belangrijkste zijn de code reviews die je gaat doen van de web-projecten. Met deze reviews leer je vanuit andere perspectieven kijken naar je code en je leert hoe je je eigen code beter kan maken, en waar je op kunt gaan letter als je je eigen code naloopt. Omdat je daarna de gelegenheid hebt je opdrachten nog te herzien en daarna pas formeel in te leveren, heeft dit ook flinke invloed op je cijfers.


## Becijfering van de projecten

Om punten te krijgen voor de projecten Search, Wiki en Commerce moet je:

- de code (tussendoor) committen en pushen naar GitHub,
- een screencast opnemen en online zetten die de werking demonstreert,
- een wederzijdse code review doen met een medestudent, en
- het ontwikkelproces goed documenteren.

Punten worden gegeven op basis van de volgende factoren:

| factor                                                                   | Sea | Wik | Com |
| ------------------------------------------------------------------------ | :-: | :-: | :-: |
| Gebruik git, regelmatige commits tussendoor                              |  x  |  x  |  x  |
| Nette organisatie van bestanden in de git-repository en uitleg in README |  x  |  x  |  x  |
| Nette indentatie, opmaak en documentatie van de HTML en (S)CSS           |  x  |  x  |  x  |
| Bruikbaarheid en overzichtelijkheid van de layout van de site            |  x  |  x  |  x  |
| Goede toepassing van componenten zoals Bootstrap                         |     |  x  |  x  |
| Leesbaarheid en begrijpelijkheid van de Python-code                      |     |  x  |  x  |
| Zorgvuldige opbouw van database-models en relaties daartussen (keys)     |     |     |  x  |
| Goede opbouw van de database (types, keys, constraints)                  |     |     |  x  |

Elk van deze componenten kan je 0, 1, 2 of 3 punten opleveren:

| ptn | omschrijving                                |
| :-: | ------------------------------------------- |
|  0  | niet gelukt zoals verwacht                  |
|  1  | duidelijk aandacht aan besteed              |
|  2  | duidelijk gedaan in alle relevante aspecten |
|  3  | boven verwachting uitgebreid of zorgvuldig  |

In alle gevallen is er ruimte voor kleine fouten en vergissingen. Alle projecten wegen even zwaar in het eindcijfer.


## Samenwerken

Al het werk dat je doet om aan bovenstaande verwachtingen te voldoen moet je eigen werk zijn.

- Je mag code van andere studenten lezen om aan de eisen van een code review te voldoen, maar niet vóór de deadline van het betreffende project en het officieel aftekenen van je inzending.

- Ideeën en technieken die je kent uit de reviews van andermans code en uit de feedback die je krijgt van anderen mag je gerust gebruiken, als je maar duidelijk de ideeën toeschrijft via comments in je code.

- Je mag ideeën voor projecten, inclusief designs, bespreken met anderen, om feedback te verkrijgen en te geven, maar je mag geen *code* delen met anderen.

In andere woorden: je mag met je medestudenten (en anderen) communiceren in het Nederlands of Engels over je werk in deze cursus, maar niet in de vorm van meer dan een paar regels Python, JavaScript, HTML en dergelijke talen. Als je twijfelt of je manier van werken in deze correct is, neem gerust contact op met de hoofddocenten.


### Citeren en hulpbronnen

Je mag gerust op het web zoeken naar uitleg die verder gaat dan de colleges en andere materialen die in de cursus bijgeleverd zijn, en je mag op zoek naar oplossingen voor technische problemen waar je tegenaan loopt, maar je mag zeker geen oplossingen voor deelproblemen van de opdrachten overnemen om aan de eisen te voldoen. Daarnaast moet je bij het geheel of gedeeltelijk overnemen van codefragmenten of werken via tutorials en dergelijke altijd een precieze bronvermelding doen.


### Officiële regels

Wat betreft fraude en plagiaat volgen we in deze cursus de richtlijnen van de Universiteit van Amsterdam en de werkwijze van de bachelor Informatica. De richtlijnen kun je [hier vinden].

[hier vinden]: http://student.uva.nl/az/a-z-lijst/a-z-lijst/content/folder/fraude-plagiaat-en-bronvermelding/plagiaat-en-fraude.html


## Herkansen

Het vak bestaat uit een hoeveelheid projecten die binnen de gestelde tijd afgemaakt moeten worden. Red je het niet binnen de tijd, dan kun je doorgaans het vak niet eerder afmaken dan in een later semester. De andere projecten worden echter niet *standaard* overgezet. Je moet altijd zelf contact opnemen vóór de start van een nieuwe editie van het vak om afspraken te maken over het meenemen van de al ingeleverde opdrachten en het verder afmaken van de resterende.


## Dankbetuiging/Acknowledgements

Some of the materials in this course have been based on other courses that were generously published under a creative commons license. Many thanks to:

- Brian Yu and David Malan, [CSCI S-33a at Harvard](https://cs50.harvard.edu/extension/web/2019/spring/syllabus/), published 2019 under a Creative Commons Attribution-Noncommercial-Share Alike 3.0 Unported license.

- David Malan, [CS164 at Harvard](http://cs164.tv/2012/spring/), published 2012 under a Creative Commons Attribution-Noncommercial-Share Alike 3.0 Unported license.
